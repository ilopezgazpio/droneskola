# Drone eskola irekia

Indoor, jostailuzko, cinewhoop eta erabilera orokorreko drone eta urrutiko gailuen tinker eskola irekia bildu dugu espazio honetan ([Drone eskola irekia](https://www.droneskola.eus)). Webgune honetan dronen inguruko behar duzun informazio guztia aurkituko duzu: dronen arautegia eta erregulazioa, hardwarea, softwarea, berriak eta abar. Dronen inguruko informazio guztia edonork ulertzeko moduan eta era librean gizarteratzea da gure helburua, dronen konplexutasunak sinplifikatu eta horiekin gozatzeko.

## Aurkezpena

Ongi etorri Drone eta urrutiko gailuen tinker eskola irekira. Webgune honen helburua drone, eta, orohar, urrutiko gailuen teknologia euskaraz modu irekian gizarteratzea da.

### Zergatik dronen inguruko ekimen berria?

Dronak eta urrutiko gailuak hazkunde handia izaten ari dira, tamalez, euskaraz ez dago ia kalitatezko informaziorik atzigarri. Dronen eta urrutiko gailuen inguruan euskarazko dibulgazioa egiteko helburuarekin ekin diogu proiektu honi, interesa partekatzen dugunon artean teknologia honen itzalean dauden kontu guztiak modu erraz batean gizarteratzeko. Dronen teknologia interesa duen edonori modu irekian eta sinplean helaraztea da gure helburua.

### Zein helburu jorratuko dira?

Drone eta urrutiko gailuen tinker eskola irekiak aipatutako teknologiarekin lotutako edozein gairen inguruan egingo du dibulgazioa euskaraz. Hasiera batean, bereziki landuko ditugun gaiak: i) dronen arauak eta erregulazioa, ii) hardwarea eta horien eraikuntza, eta iii) FPV (First Person View delako) dronak izango dira. Ondorioz, dronak nola eraikitzen diren eta nola erabili daitezkeen azaltzen ahaleginduko gara. Era berean, webgunea ez dago drone komertzialei bideratua, ez eta dron komertzial edo zinematikoak erabilita egin daitezkeen ikus-entzunezko lanetara bideratua.

Prest zara drone eta urrutiko gailuen gaiari heltzeko?

## Nor gara

Drone eskola irekiaren ekimena boluntarioen bitartez hornitzen da, ez daukagu lokalizazio fisiko bat, ez eta lan egiteko prozedura jakin bat. Eskolan hainbat unibertsitate irakasleek, goi-mailako hezkuntza irakasleek, modalitate desberdinetako ikasleek eta boluntarioek parte hartzen dute. Eskola indartuko edo osatuko duen edozein ideia edo ekimen bururatzen bazaizu parte hartu eta bidali zure feedbacka, ideiak, kontribuzioak edota materialak.

Asko eskertzen dugu edozein motatako laguntza!

### Webgunea osatzeko proposamenak

Kasu horietarako mesedez erabili webgunearen eskola sustentatzen duen github proiektua, eta egizu pull-requesta ahalik eta modu garbienean eta azalduenean.

### Bestelako proposamenak eta kontribuzioak

Idatzi zuzenean hona eta azaldu zure proposamenak: info@droneskola.eus
